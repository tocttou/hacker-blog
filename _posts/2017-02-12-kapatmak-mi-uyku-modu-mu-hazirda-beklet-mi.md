---
id: 907
title: Bilgisayarı Kapatmak mı, Uyku Modu mu, Hazırda Beklet mi?
date: 2017-02-12T18:02:45+00:00
author: admin
layout: post
guid: http://146.185.174.111/?p=907
permalink: /genel/kapatmak-mi-uyku-modu-mu-hazirda-beklet-mi/
colormag_page_layout:
  - default_layout
views:
  - "4580"
yuzo_related_post_metabox:
  - 'a:3:{s:17:"yuzo_include_post";s:0:"";s:17:"yuzo_exclude_post";s:0:"";s:21:"yuzo_disabled_related";s:1:"0";}'
image: /wp-content/uploads/2017/02/computer-shut-down-off-need.png
categories:
  - Genel
tags:
  - Hazırda Beklet
  - Hibernate
  - Kapatmak
  - Shut down
  - Sleep
  - tavsiye
  - Uyku Modu
---
## Kapatmak mı, Uyku Modu mu, Hazırda Beklet mi?

Bilgisayarınız için en iyi seçenek Kapatmak mı, Uyku Modu mu, Hazırda Beklet mi? Bilgisayarımızla işimiz bittiğinde onu kapatma ihtiyacı duyuyor muyuz? Yoksa uyurken bütün gece kapağı kapalı bir şekilde kalması daha mı kolay geliyor?

Bilgisayarınızı kapatmanın birden fazla seçeneği var: **bilgisayarı tamamen kapat**abilirsiniz, **uyku modu**na alabilirsiniz, veya (hibernate)  **hazırda beklet**ebilirsiniz. Ancak makinemiz için hangisinin daha uygun olduğu konusunda tartışmalar, mitler ve çokça şüphe var.

En iyi kararı vermek için seçenekleri iyi anlamak ve avantaj ve dezavantajlarını iyi bilmek gerekiyor. Bu nedenle seçenekleri tek tek inceleyelim ve ne olduklarını öğrenelim.

**Uyku Modu (Sleep):** Windowsun önceki sürümlerinde **Bekleme (Standby)** olarak da bilinir. Uyku moduna girildiğinde, bilgisayar düşük güç durumuna geçer. RAM haricindeki bütün bileşenlere verilen güç kesilir. RAM bilgisayarın o anki durumunu tekrar uyanana kadar korur. Uyku modu, o anda yaptığımız işleri bilgisayarı tekrar uyandırdığımızda, aynı şekilde kaldığınız yerden devam edebilmemizi sağlar. Ancak bu seçenek, bilgisayarı kapatmanızdan veya hazırda bekletmenizden daha fazla güç harcar. Bir RAM flash bellek modüllerinden yapıldığından uçucudur, uyku modundayken güç kesildiğinden veriler kaybolur. Bu nedenle, uyku moduna almadan önce önemli belgeleri ve dosyaları kaydetmeniz önemlidir.**  
** 

**Kapatmak (Shutdown):** Birçoğumuz bu kapanma durumunu biliyoruz. Makinenizi kapattığınızda, her şey kapanır, RAM belleği silinir ve makine kapalı konuma döner. Kapatılan bilgisayar neredeyse hiç güç kullanmaz. Bununla birlikte, makinenizi tekrar kullanmak istediğinizde, makineyi açıp tipik açılış sürecini geçmeniz, yeniden donanımı önyüklemesini beklemeniz ve ihtiyacınız olan her şeyi tekrar açmanız gerekir.

**Hazırda Beklet (Hibernate):** Bu seçenek bilgisayarı kapatmak ile uyku moduna almak arasında bir yerdedir. Bu durumda, bilgisayarınızın belleğinin tüm durumu sabit sürücüye (hard drive) kaydedilir, özellikler RAM içeriği sabit sürücüdeki bir dosyaya kaydolur. Bilgisayarı açtığınızda, sabit sürücüden gerekli bileşenleri yükleyerek, kaldığınız yerden devam etmenize olanak tanır. Bu durum, açık programlarınız ve verileriniz de dahil olmak üzere bilgisayarınızın durumunu kaydetmenizi ve daha sonra geri getirmenizi sağlar. Uyku modundan daha az güç tüketir ancak açılış hızları karşılaştırılırsa uyku modu daha hızlı açılır. Kullandığı güç ise bilgisayarınız kapalı iken harcadığı güç ile aynı miktardadır. Yani güç açısından bakıldığından kapatmak ile arasında bir fark yok.

Pil seviyeniz kritik seviyeye düştüğünde otomatik olarak hazırda beklet moduna geçiş yaparak durumunuzu kaydeder.

## Ne Zaman **Kapatma**/**Uyku Modu**/**Hazırda Beklet** Seçeneğini Kullanmalıyım?

Hala &#8220;Kapatmak mı, Uyku Modu mu, Hazırda Beklet mi?&#8221; diye soruyorsanız bu kısım ilginizi çekecek. Yukarıdaki seçeneklerin seçimi, bilgisayarınızdan ne beklediğinize bağlıdır. Örneğin, bilgisayarınızı günde birden çok kez kullanıyorsanız, kapatmak yerine diğer seçenekleri kullanmak en iyisidir. Bununla birlikte, günde kısa bir süre bilgisayar kullanıyorsanız (bir saat veya iki dakika) kapatmanız daha mantıklı olacaktır.

**Ne Zaman Uyku Modu:** Uyku modu bilgisayarınızdan kısa bir süre uzaklaştığınızda kullanabileceğiniz kullanışlı bir seçenek. Döndüğünüzde bilgisayar çok hızlı açılacaktır. Uygulamalar açık kalacak, güç kullanımı ciddi derecede azalacak, bilgisayarı kapatmak ve açmak hızlı bir hale gelecektir. Ayrıca, bilgisayarınızı tekrar kullanmanız gerektiğinde, birkaç saniye içinde bıraktığınız yerden devam edebilirsiniz. Bilgisayarınız her zaman ihtiyacınız olduğunda kullanıma hazır olacaktır.

**Ne Zaman Kapatmak:** Uzun bir süreliğine bilgisayardan uzaklaşıyorsanız kapatmak isteyebilirsiniz. Birçok insan bilgisayarını kapatmak yerine hazırda beklet seçeneğini kullanmak ister. Çünkü birçok bilgisayar hazırda bekletildikten sonra açılışlarından daha hızlı bir şekilde hazırda bekleme moduna geri dönecektir. Bununla birlikte, bazı bilgisayarlar veya yazılımlar hazırda bekletme modundan başlatıldığında düzgün çalışmayabilir; bu durumda bilgisayarınızı kapatmanız gerekecektir. Bilgisayarınızı düzenli olarak kapatmak veya yeniden başlatmak da bilgisayarın RAM &#8216;ini temizlemek ve bilgisayarı sıfırlamak için iyi bir fikirdir. Aklınızda bulunsun.

**Ne Zaman Hazırda Beklet:** Hazırda bekleme, uykudan daha fazla güç tasarrufu sağlar. Bilgisayarınızı ancak ondan uzak kalacağınız zamanlarda hazırda beklet moduna alın. Gece uyuyacağınız sıra hazırda beklet modunda kalabilir. Bu mod elektrik tasarrufu ve pil sağlığını korumanıza yardımcı olacak. Herhangi bir programı tekrar açmanıza gerek kalmaz.

## Sonuç

Herhangi bir zamanda dizüstü bilgisayarınızı nasıl kullandığınıza bağlı olarak doğru seçeneğin nasıl seçileceğine karar vermek çok önemlidir. Bu yalnızca elektrik ve pil tasarrufu yapmanıza yardımcı olmaz, aynı zamanda bilgisayarınızın bileşenlerini son derece uzun süre tutmaya yardımcı olur.

## 

* * *

<p style="text-align: right;">
  Bu yazı howtogeek&#8217;ten çevrildi.
</p>